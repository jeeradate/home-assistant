# home-assistant
สวัสดีครับ
    Repository นี้เป็นการบันทึกการศึกษาและการติดตั้งระบบเพื่อใช้งาน [Home Assistant](https://www.home-assistant.io/) 
เพื่อใช้ทำ Home Automation หรือ Smart home สำหรับบ้านใหม่ที่กำลังจะสร้าง 
ซึ่งจะบันทึกการเรียนรู้และประสพการณ์สำหรับการแบ่งปันกับทุกท่านที่ได้เข้ามาดู 
และท่านที่มาดูสามารถร่วมแสดงความคิดเห็นและมีส่วนร่วมในการเรียนรู้และติดตั้งระบบไปด้วยกัน 
เพราะ Repository นี้เป็น Publish Repository ของ Github
    
### การทำ Home Automation มีหลายวิธี 
    
ทั้งแบบง่าย และยาก 
สะดวกสบาย และลำบาก 
ถูกและแพง 

สำหรับทางที่ผมเลือก คือการใช้ Home Assistant 
ซึ่งเป็นทางเลือกที่ ยาก ไม่สะดวกสบาย ต้องเรียนรู้เยอะ 
ไม่มีคนรับจ้างทำให้ เวลามีปัญหาต้องแก้ไขด้วยตัวเอง 
ไม่สามารถจ้างใครมาช่วย 

จึงไม่เหมาะกับคนที่มีงานยุ่ง และไม่ค่อยมีเวลาศึกษาและทำ 
และไม่ได้หมายความว่ามันจะถูกกว่าการ Home Automation ด้วยระบบอื่นๆ นะครับ
    
แต่การใช้ Home Assistant เหมาะกับคนชอบเรียนรู้ ชอบแก้ปัญหา สนใจคอมพิวเตอร์ และอยากทำอะไรด้วยตัวเอง
หากอ่านฟังภาษาอักกฤษได้บ้างก็จะดี 
    
Home Assistant เป็นโปรแกรมสำเร็จรูปที่ใช้ในการทำ Home Automation 
ซึ่งต้องนำมาติดตั้งในคอมพิวเตอร์ที่จะใช้ควบคุมและสั่งการต่างๆ ในบ้านของเรา 
ถึงจะเป็นโปรแกรมสำเร็จรูปมันก็ไม่ได้ใช้ง่ายๆ แบบโปรแกรมสำเร็จรูปทั่วๆ ไป 
เวลามีปัญหา จะจ้างที่ปรึกษาหรือจ้างคนมาทำให้ก็หาไม่ได้ 
โปรแกรมนี้ เป็น Open Source ซึ่งพัฒนาโดย Community 
หรือกลุ่มคนจำนวนมากที่ร่วมกันพัฒนาขึ้นมา 

### มีข้อเสียดังต่อไปนี้

มี Update เดือนละสองครั้ง ทำให้ต้องคอย Update 
ซึ่งในการ Update อาจจะทำให้การใช้ง่านบางส่วนไม่เหมือนเดิม 
ระบบที่เราทำไปแล้วอาจจะมีผลกระทบ ทำให้ทำงานไม่ได้ 
ซึ่งต้องแก้ไขให้สอดคล้องกับระบบที่เปลี่ยนไป 
แต่หากไม่ Update อาจจะใช้กับ Add on ใหม่ๆ ไม่ได้

ไม่มีผู้รับเหมา หรือช่าง ที่จะแก้ปัญหา หรือติดตั้งระบบให้ 
  
หากเกิดปัญหาขึ้น ก็สามารถถาม Community ได้
ซึ่งมีคนใจดีช่วยตอบเป็นภาษาอังกฤษนะครับ 
หรืออ่านจากคำตอบที่มีคนถามไว้ก่อนก็มีเยอะ 
เพราะปัญหาที่เราเจอส่วนมากคนอื่นเขาก็เจอมาก่อน 
และมีคนแนะนำวิธีแก้ปัญหาไว้ให้แล้ว 

แต่กว่าจะอ่านเจอก็เหนื่อยหน่อย 
และอาจจะต้องทำความเข้าใจคำแนะนำเพราะคนตอบเขาตอบแบบคนเก่งคอมพิวเตอร์ 
ซึ่งไม่ลงรายละเอียด 
จึงต้องอ่านคำแนะนำหลายแหล่งประกอบกันไป 

การจะใช้งานอุปกรณ์ต่างๆ ก็ต้องอาศัย Add on ที่พัฒนาโดยนักพัฒนาอิสระ 
ที่เราต้องติดตั้ง Add on และทำ Configuration เอง 
ไม่ใช่แบบ Plug and play ซึ่งระบบอื่นๆ เขาทำได้ 

ต้องมีคอมพิวเตอร์สำหรับเป็น Server สำหรับ Run ระบบเอง
และดูแล Server ของเราเอง ทั้งการ Backup และ House keeping

อุปกรณ์บางตัวผู้ผลิตจะทำมาเพื่อใช้กับ Cloud ของเขาเท่านั้น 
หากเราจะใช้งานโดยไม่อาศัย Cloud ของเขาเราจะต้องเปลียน Firmware ใหม่ 
ซึ่งต้องมีความรู้เรื่อง Hardware และ Software และมีการงัดแงะบ้าง 555
    
### ข้อดีของการใช้ Home Assistant 
เพราะมันต้องมีดี 
ที่ชดเชยข้อเสียที่กล่าวมาแล้วทั้งหมด ข้อดีที่เห็นได้ชัดคือ

    1. ทำเองก็ถูกกว่าจ้างคนอื่น หรือผู้รับเหมาให้มาทำให้
    
    2. เลือกใช้สินค้าพวก IoT จากหลายๆ บริษัทร่วมกันได้ อะไรดี อะไรถูกเราก็เลือกมาใช้ได้
    
    3. ไม่ต้องอาศัย Cloud เวลาไม่มีเน็ตก็ยังทำงานทุกอย่างได้เป็นปกติ
    
    4. ทำงานได้เร็วกว่าระบบที่อาศัย Cloud
    
    5. อุปกรณ์ที่เราซื้อมาใช้ จะใช้ได้ตรอดไป 
    ถึงบริษัทที่จำหน่ายจะเลิกให้บริการ Cloud หรือเรียกเก็บค่าบริการ 
    ก็ไม่กระทบกับอุปกรณ์ที่เราใช้อยู่
    
    6. เป็นระบบของเราเอง ข้อมูลต่างๆ เราดูแลเองไม่ต้องให้ Cloud 
    เช่นภาพจากกล้องวงจรปิด ก็อยู่ที่เครื่องเราเอง
    
    7. ใช้กับอุปกรณ์ IoT ที่เราทำขึ้นมาเองได้ ซึ่งอาจจะถูกกว่า 
    หรือหาซื้อไม่ได้เพราะเป็นความต้องการเฉพาะของเรา

    
### ข้อจำกันของ Project 
   บ้านผมไม่ได้ต่อเน็ตบ้านหรือเน็ตสาย แต่ใช้เน็ตซิมมือถือในการต่อเน็ต เพราะ

1. เพราะเน็ตบ้านใช้สายในการต่อเน็ตเข้าบ้าน ซึ่งต่อมาไกลมาก ผ่านถนน และตู้ชุมสายหลายแห่ง
ระหว่างทางก็มักจะขาด หรือการตัดต่อสายในการซ่อมบำรุง ทำให้ไม่มีเน็ตใช้บ่อย เดือนละหนึ่งถึงสองครั้ง 

2. เน็ตบ้านแบบสาย มักจะมีค่าใช้จ่ายรายเดือนซึ่งแพงกว่า ซิมเน็ต 

3. เน็ตบ้านหรือเน็ตสายจะต้องทำสัญญาเป็นปี หากเลิกใช้ก่อนหมดสัญญาจะถูกปรับ
  
แต่เน็ตบ้านหรือเน็ตสาย ก็มีข้อดีตรงที่ มีความเร็วกว่า และไม่จำกัดการใช้งาน และที่สำคัญต่อการทำ Home Assistant มาก

คือสามารถ Forward Port ได้ ทำให้สามารถใช้งาน Home Assistant จากนอกบ้านได้ 
แต่เพราะผมใช้เน็ตซิม ทำให้ Forward Port ไม่ได้ ต้องใช้ Ngrok มาช่วย ซึ่งยากหน่อย 
หรือหากต้องการสะดวกก็ใช้ Nabu Casa ก็สะดวกดี แต่มีค่าใช้จ่ายรายเดือนราวๆ 150 บาทต่อเดือน 
ซึ่งเงินนี้จะมีส่วนช่วยนักพัฒนาที่ทำ Home Assistant ให้เราใช้ฟรีนะครับ
